Dezvoltare web cu PHP
=====================

*Dezvoltare web cu PHP - pentru începătorii în programare şi în PHP* este un
curs ce are ca scop predarea corectă a noţiunilor fundamentale de
algoritmică şi a noţiunilor necesare de programare PHP pentru dezvoltarea
de aplicaţii sigure şi flexibile în cadrul unei echipe de programare.

Cursul te ia de la zero în domeniul programării. La sfârşitul cursului:

* vei deţine cunoştinţe tehnice despre programare
* vei cunoaşte modul de lucru al unui programator, cu unele scule şi
  metodologii de programare din viaţa reală a unui programator
* vei deține *soft skills*: capacitatea de a căuta și a te ajuta singur atunci
  când te-ai blocat(terminologia specifică în engleză), de a lucra în echipă,
  vei avea o gândire analitică și vei putea sintetiza noțiuni
* vei avea un portofoliu cu **proiecte proprii**, necesare pentru angajatorii
  care cer experiență
* **cel mai important**: vei gândi ca un programator

Faptul că este folosit PHP ca limbaj prin prisma căruia înveţi aceste
lucruri este un lucru marginal, scopul cursului nefiind să te înveţe
PHP în primul şi primul rând. Doar "întâmplător" vei şti şi PHP.
Și îl vei ști BINE.

Cartea în sinea sa este aproape inutilă fără sprijinul comunităţii. Noi nu
oferim doar o simplă carte, ci un program *gratuit* de tutelare care
s-a dovedit eficient de-a lungul timpului.

Dacă vrei să participi ca şi cursant la programul de tutelare,
urmează [ghidul](https://github.com/yet-another-project/phpro-book/wiki/Ghid),
în timp ce stai pe [IRC](https://github.com/yet-another-project/phpro-book/wiki/IRC) de vorbă cu noi.

Există nenumărate posibilităţi de a ne ajuta, fie cu corecturi aduse cărţii,
fie tutelând, fie devenind co-autor, fie cu donaţii. Intră în
[contact](https://github.com/yet-another-project/phpro-book/wiki/Contact)
cu noi pentru detalii.

Pentru clauzele legale, vezi [licenţa](https://github.com/yet-another-project/phpro-book/blob/master/LICENSE.txt)
